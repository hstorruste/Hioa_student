#Mine fag høsten 2014
- Algoritmer og Datastrukturer
- Matematikk 2000 med statistikk
- Systemutvikling


### Emnebeskrivelser:
##DATS2300 Algoritmer og datastrukturer
Studiepoeng 10
####Innledning
Emnet handler om analyse, design, implementasjon og anvendelse av de algoritmene og
datastrukturene som brukes i vanlig og avansert databehandling. Emnet bygger på
DAPE1300 Diskret matematikk, DAPE1400 Programmering og DAPE1600 Programutvikling.

####Læringsutbytte:
Etter å ha gjennomført dette emnet har studenten følgende læringsutbytte, definert i
kunnskap, ferdigheter og generell kompetanse.

Kunnskap

Studenten kan:
- forklare oppbyggingen og hensikten med datastrukturer som tabeller, lister, stakker,
køer av ulike typer, heaper, hashtabeller, trær av ulike typer, grafer og filer
- gjøre rede for virkemåten og effektiviteten til ulike varianter av algoritmer for
opptelling, innlegging, søking, sletting, traversering, sortering, optimalisering og
komprimering

Ferdigheter

Studenten kan:
- designe, implementere og anvende datastrukturer for ulike behov
- analysere, designe, implementere og anvende de algoritmene som trengs for å løse
konkrete oppgaver
- bruke både egenutviklede og standardiserte algoritmer og datastrukturer til å løse
sammensatte og kompliserte problemer

####Generell kompetanse
Studenten kan:
- delta i diskusjoner og gi råd om hvilke datastrukturer og algoritmer det er mest
hensiktsmessig å bruke i ulike situasjoner
- formidle viktigheten og nødvendigheten av å bruke gode strukturer og effektive
algoritmer i programmeringsprosjekter

####Arbeids- og undervisningsformer
Forelesninger og individuelle øvinger. Øvingene er basert på eget arbeid med veiledning fra
faglærer og/eller en studentassistent.

####Arbeidskrav
Følgende arbeidskrav er obligatorisk og må være godkjent for å fremstille seg til eksamen:
- 3 arbeider. Hvert av dem har omlag 8 timers omfang.

####Eksamen og sensorordning
Eksamensform: Individuell skriftlig eksamen på 5 timer.
Sensorordning: En intern sensor. Ekstern sensor brukes jevnlig.
Eksamensresultat kan påklages.

####Pensum
Uttersrud, Ulf. (2014). Algoritmer og datastrukturer - kompendium. Ca. 500 sider
 (http://www.cs.hioa.no/~ulfu/appolonius/)
 Støttelitteratur:
Lewis, John & Joseph Chase. (2010). Java Software Structures: Designing and Using Data
 Structures. (3/E). Addison-Wesley.

##DAPE2000 Matematikk 2000 med statistikk
Studiepoeng 10

####Innledning
Dette emnet skal sammen med Matematikk 1000 gi studenten forståelse for matematiske
begreper, problemstillinger og løsningsmetoder med sikte på anvendelser. Videre skal det gi
studenten forståelse for statistiske og sannsynlighetsteoretiske begreper, problemstillinger
og løsningsmetoder med sikte på anvendelser innen eget fagfelt og ingeniørfag generelt.
Arbeidet med emnet vil gi øvelse i å bruke matematisk programvare for å gjøre studentene i
stand til å utføre beregninger i en jobbsituasjon. Emnet bygger på DAFE1000 Matematikk
1000.

####Læringsutbytte
Etter å ha fullført dette emnet har studenten følgende læringsutbytte definert i kunnskap,
ferdigheter og generell kompetanse.

Kunnskap

Studenten kan:
- bruke lineær algebra til å finne egenverdier og løse systemer av differensiallikninger
- drøfte funksjoner av flere variable og anvende partielt derivert på ulike
problemstillinger
- gjøre rede for konvergens og potensrekkeutvikling av funksjoner
- gjøre rede for sentrale begreper innen mengdelære, sannsynlighetsteori,
parameterestimering, hypotesetestingsteori og modellvalg
- gjøre rede for sannsynlighetsfordelingene normal, binomisk, Poisson og eksponential
og typiske problemstillinger hvor de kan anvendes

Ferdigheter

Studenten kan:
- beregne egenvektorer og diagonalisere matriser
- anvende diagonalisering av matriser til å løse systemer av differensiallikninger
- bestemme konvergens av rekker med forholdstesten, samt finne Maclaurinrekken til
kjente funksjoner og anvende Taylorpolynomer som tilnærmingspolynomer
- beskrive og drøfte funksjoner av flere variable bl.a. ved bruk av nivåkurver og partielle
deriverte
- bestemme og klassifisere kritiske punkter til funksjoner av to variable
- anvende statistiske prinsipper og begreper fra eget fagfelt
- utføre grunnleggende sannsynlighetsregning med diskrete og kontinuerlige
fordelinger. og parameterestimering
- regne ut konfidensintervaller og utføre hypotesetester
- utføre enkle korrelasjons-/regresjonsanalyser
- anvende matematikkverktøy på matriser og funksjoner av to variable

####Generell kompetanse
Studenten kan:
- identifisere sammenhengen mellom matematikk og eget ingeniørfag
- overføre et praktisk problem fra eget fagområde til matematisk form, slik at det kan
løses – analytisk eller numerisk
- bruke matematiske metoder og verktøy som er relevante for sitt fagfelt
- benytte statistiske tenkemåter på ingeniørproblemstillinger og formidle disse skriftlig
og muntlig
- løse ingeniørproblemstillinger ved sannsynlighetsregning, statistisk
forsøksplanlegging, datainnsamling og analyse

####Arbeids- og undervisningsformer
Det undervises i fellesforelesning og øvinger. I øvingstimene arbeider studentene med
oppgaver, dels individuelt, dels i grupper og får veiledning av faglærer.

####Arbeidskrav
Følgende arbeidskrav er obligatorisk og må være godkjent for å fremstille seg til eksamen:
- 2 arbeider.

####Eksamen og sensorordning
Eksamensform: Individuell skriftlig eksamen på 5 timer
Sensorordning: En intern sensor. Ekstern sensor brukes jevnlig.
Eksamensresultat kan påklages.

####Pensum
Totalt antall sider:
Løvås, Gunnar G. (2013). Statistikk for universitet og høgskoler. (3. utg). Oslo:
 Universitetsforlaget. Kap
Lay, David. (2014). Linear Algebra and its Applications. Harlow: Pearson. Kap. 5.1-5.3, 5.7, I
 alt 35 sider 1 – 8. I alt 200 sider.
Lorentzen, L., Hole, A., & Lindstrøm, T. (2003). Kalkulus – med én og flere variable.
 Oslo: Universitetsforlaget. Kap. 3.1, 4.7, 7.1-7.9, 10.1-10.8, i alt 140 sider.
Det tas forbehold om nyere utgaver av bøkene eller andre og bedre bøker som kan komme
før semesterstart.

##DAFE2200 Systemutvikling
Studiepoeng 10

####Innledning
I dette emnet skal studenten utvikle kunnskap, ferdigheter og generell kompetanse knyttet til
utvikling av programvaresystemer. Studenten skal få innsikt i hvordan systemenes
egenskaper defineres, hvilke rammer som gjelder for utviklingen, og hvordan
utviklingsprosessen ledes. Videre skal studenten kunne forstå noe av kompleksiteten i
samspillet mellom programvaresystemer og ulike bruker- og interessegrupper. Studenten
skal forstå essensen i og utvikle en kritisk sans for vurdering av både moderne (inkludert
smidige) og tradisjonelle metoder og teknologier for systemutvikling. Emnet bygger på
kunnskaper og erfaring i programmering, f.eks. DAPE1400 Programmering og DATS1600
Programutvikling.

####Læringsutbytte
Etter å ha gjennomført dette emnet har studenten følgende læringsutbytte, definert som
kunnskap, ferdigheter og generell kompetanse:

Kunnskap

Studenten kan gjøre rede for:
- ulike faser og aktiviteter som inngår i systemutvikling,
- ulike metoder og teknologier for systemutvikling og
- bruk av ulike prosessmodeller, metoder, teknikker og verktøy for å oppnå prosjekt- og
systemkvalitet.

Ferdigheter

Studenten kan:
- anvende metoder og teknikker for å innhente, analysere og spesifisere krav til et
system,
- designe programvaresystemer og
- vurdere hensiktsmessige prosesser, metoder, teknikker og verktøy for utvikling av
programvare.
- lage systemdesign på grunnlag av kravanalyse

####Generell kompetanse
Studenten har:
- kjennskap til kvalitative og kvantitative forskningsmetoder.

####Arbeids- og undervisningsformer:
Forelesninger og øvinger. Obligatoriske oppgaver utføres i grupper. Gruppestørrelsen er
normalt 3 til 5 studenter.

####Arbeidskrav
Følgende arbeidskrav er obligatorisk og må være godkjent for å fremstille seg til eksamen:
- 2 større gruppeoppgaver hvor studentene skal vise sin forståelse av pensum. Det
forventes at gruppene leverer besvarelser der det er tydelig at gruppen har drøftet
og reflektert rundt oppgavene.

####Eksamen og sensorordning:
Eksamensform: Individuell skriftlig eksamen på 3 timer
Sensorordning: En intern sensor. Ekstern sensor brukes jevnlig.
Eksamensresultat kan påklages.

####Pensum
Sommerville, I. (2010). Software engineering. Ninth edition: Addison Wesley. Ikke hele boken
 vil være pensum. Kapitler som inngår i pensum vil bli annonsert på første forelesning.
