#Mine fag våren 2015
- [Teknologiledelse](https://github.com/s165519/Hioa_student/blob/master/V2015/fag2015v.md#dape3800-teknologiledelse)
- [Webapplikasjoner](https://github.com/s165519/Hioa_student/blob/master/V2015/fag2015v.md#itpe3200-webapplikasjoner)
- [Datasikkerhet](https://github.com/s165519/Hioa_student/blob/master/V2015/fag2015v.md#itpe3100-datasikkerhet)

Se også: [Høsten 2013](https://github.com/s165519/Hioa_student/tree/master/H2013/fag2013h.md) [Våren 2014](https://github.com/s165519/Hioa_student/tree/master/V2014/fag2014v.md) [Høsten 2014](https://github.com/s165519/Hioa_student/tree/master/H2014/fag2014h.md) [Våren 2015](https://github.com/s165519/Hioa_student/tree/master/V2015/fag2015v.md)
### Emnebeskrivelser:

##DAPE3800 Teknologiledelse
Studiepoeng 10

####Innledning
Emnet teknologiledelse har til hensikt å styrke studentenes evne til å bidra til og lede
verdiskaping i organisasjoner. Dette er et introduksjonskurs som skal gi en innføring i
sentrale temaer for å kunne forstå verdiskaping, drift av og utfordringer i organisasjoner.
Hensikten er at studentene skal oppnå en grunnleggende forståelse for hva en bedrift er og
hvordan den fungerer. Nøkkeltema som vil bli behandlet er ledelse, strategi, økonomi,
organisasjon, markedsføring og entreprenørskap. 

####Læringsutbytte
Etter å ha gjennomført dette emnet har studenten følgende læringsutbytte, definert som
kunnskap, ferdigheter og generell kompetanse.

Kunnskap:

Studenten kan:
- forstå hvordan organisasjoner fungerer og skaper verdier
- gjøre rede for sentrale prinsipper for ledelse og organisering
- forklare og forstå bedriftsøkonomiens hovedelementer
- gjennomføre grunnleggende tolkning og analyse av regnskap og budsjetter
- forklare sentrale begreper knyttet til innovasjon og entreprenørskap
- ha kjennskap til muligheter og utfordringer knyttet til det å starte en egen bedrift
- gjøre rede for grunnleggende begreper innen markedsføring

Ferdigheter:

Studenten kan:
- sette seg inn i og forstå hvordan en bedrift fungerer
- gi råd om ledelse, organisering, og bruk av virkemidler for å oppnå ønskede mål i
prosjekter og mindre bedrifter
- foreta lønnsomhetsvurderinger og vurdere økonomisk risiko
- utarbeide en forretnings- eller prosjektplan
- være bevisst en bedrifts etiske utfordringer og samfunnsansvar

####Generell kompetanse
Studenten kan:
- orientere seg i en bedrift og i arbeidslivet
- foreta økonomiske, etiske og samfunnsmessige hensyn
- se en tverrfaglig sammenheng på tvers av en organisasjon

####Arbeids- og undervisningsformer
Forelesninger, prosjektarbeid i gruppe, veiledning, presentasjoner, oppgaveøvinger.

####Arbeidskrav
Følgende arbeidskrav er obligatorisk og må være godkjent for å fremstille seg til eksamen:
- 2 skriftlige delinnleveringer knyttet til prosjektoppgaven.
- Presentasjon av prosjektoppgaven midt i semesteret
- Presentasjon av forretningsplan

####Eksamen og sensorordning
Eksamensform: 1) Skriftlig prosjektoppgave i gruppe (40%)
2) 3-timers individuell skriftlig eksamen (60%)
Sensorordning: En intern sensor. Ekstern sensor brukes jevnlig.
Begge deler av eksamen må være vurdert til karakter E eller bedre for at studenten skal
kunne få bestått emne.
Eksamensresultat kan påklages.

####Pensum
Totalt antall sider:
Engelsåstrø, G. (2012). ABC for ikke-økonomer. Oslo: Universitetsforlaget
Osterwalder, A. & Pigneur, Yves. (2010). Business Model Generation. Hoboken, N.J.:Wiley
Elektronisk kompendium på Fronter.
Anbefalt litteratur:
Ottesen, L., Øyen, A. H. og Hæhre, R. Økonomi og ledelse, Fagbokforlaget, 2008.
Det tas forbehold om nyere eller mer egnet pensum som kan komme før emnestart.


##ITPE3200 Webapplikasjoner
Studiepoeng 10

####Innledning
Studentene skal tilegne seg kunnskap og innsikt i aktuelle teknologier og teknikker som
benyttes i næringslivet til utvikling av avanserte web-applikasjoner. Emnet tar utgangspunkt i
Microsoft .Net som rammeverk for å synliggjøre viktige begreper innen applikasjonsutvikling.
Emnet vil være et nyttig fundament for studenter som ønsker å arbeide med webapplikasjoner
i forbindelse med bacheloroppgaver. Det er en fordel om studentene behersker
(eller har tatt på forhånd) emnene Programmering, Programutvikling, Webprosjekt
(klientsideprogrammering) og Webprogrammering (tjenersideprogrammering).

####Læringsutbytte
Etter å ha gjennomført dette emnet har studenten følgende læringsutbytte, definert som
kunnskap, ferdigheter og generell kompetanse:

Kunnskap:

Studenten kan:
- forklare lagdeling av applikasjoner og viktigheten av en god applikasjonsarkitektur
- gjøre rede for viktigheten av testing av applikasjoner
- gjøre rede for ulike designmønstre
- gjøre rede for tjenerhåndtert autentifisering og økter
- forklare hvordan web-tjenester kan utvikles i webapplikasjoner.

Ferdigheter:

Studenten kan:
- utvikle avanserte web-applikasjoner med databasekoblinger
- bruke Model View Controller (MVC) rammeverket
- sette opp automatiske enhetstester
- utvikle rike brukergrensesnitt i Ajax
- utvikle applikasjoner som benytter databaseabstraksjon og SQL-dialektnøytralitet
- utvikle sikkerhetsmekanismer i webapplikasjoner

####Generell kompetanse
Studenten kan:
- ha generell forståelse for web-applikasjonsutvikling i .NET slik at de lett kan sette seg
inn i andre tilsvarende rammeverk.

####Arbeids- og undervisningsformer
Forelesninger og veiledningstimer. Studentene vil arbeide dels individuelt og dels i grupper.
Gruppestørrelse normalt 3 til 5 studenter. 

####Arbeidskrav
Ingen

####Eksamen og sensorordning
Eksamensform: Mappevurdering med følgende mappekrav:
- To gruppeprosjekter
- En individuell oppgave.
Sensorordning: En intern sensor. Ekstern sensor brukes jevnlig.
I mappevurdering gis en helhetlig vurdering med én karakter.
Eksamensresultat kan påklages. Ved stryk må ny mappe leveres ved neste ordinære
eksamen.

####Pensum
Anbefalt litteratur:
Freeman, Adam. (2013). Pro ASP.NET MVC 5. Apress. Totalt antall sider: 784.
Tugberk Ugurlu et.al (2013). Pro ASP.NET Web API: Apress. Totalt antall sider:570..


##ITPE3100 Datasikkerhet
Studiepoeng 10

####Innledning
Studentene skal utvikle kunnskap om og forståelse av datasikkerhetsbegrepet med de
tilhørende teknologier og teknikker. De skal videre kunne anvende noen sikringsverktøy.
Studentene skal kunne analysere en virksomhets behov for datasikring i relasjon til
alternative sikringsløsninger. Den teoretiske kunnskapen blir benyttet i praktiske oppgaver
gjennom emnet. Emnet bygger på emnene Databaser og Operativsystemer.

####Læringsutbytte
Etter å ha gjennomført dette emnet har studenten følgende læringsutbytte, definert som
kunnskap, ferdigheter og generell kompetanse:

Kunnskap:

Studenten kan:
- gjøre rede for aktuelle sårbarheter, trusler og kontroller på datamaskiner og i
datanettverk
- forklare hensikten med risikoanalyser og sikkerhetspolitikker

Ferdigheter:

Studenten kan:
- anvende programmer til kryptering og signering
- konfigurere og sette regler i en brannmur

####Generell kompetanse
Studenten kan:
- formidle muntlig og skriftlig hvilke trusler som eksisterer ved bruk av dataprogram og
hvilke mottiltak som kan benyttes for å få kontroll over disse

####Arbeids- og undervisningsformer
Forelesning og arbeid med praktiske oppgaver. Ukeoppgavene vil samlet utgjøre grunnlag
for innleveringsoppgavene.

####Arbeidskrav
Følgende arbeidskrav er obligatorisk og må være godkjent for å fremstille seg til eksamen:
- 3 innleveringer

####Eksamen og sensorordning:
Eksamensform: Individuell skriftlig eksamen på 3 timer.
Sensorordning: En intern sensor. Ekstern sensor brukes jevnlig.
Eksamensresultat kan påklages.

####Pensum:
Ny lærebok er under vurdering. Sist emnet gikk ble følgende lærebok brukt: William Stalling,
Lawrence Brown. Computer Security: Principles and Practice. Prentice Hall.
