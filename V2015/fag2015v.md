#Mine fag våren 2015
- Operativsystemer
- Fysikk og Kjemi
- Effektiv kode med C og C++

### Emnebeskrivelser:

##DAPE2100 Fysikk og kjemi
Studiepoeng 10

####Innledning
Emnet består av to deler. Begge delene skal gi studentene grunnleggende realfaglige
kunnskaper og ferdigheter som er med på å legge et naturvitenskapelig fundament for arbeid
med de teknologiske emnene. Temaene er viktige for at dataingeniører skal kunne delta i
faglige diskusjoner om teknologi og naturvitenskap. Videre vil arbeidet med emnet gi øvelse i
å bruke matematisk programvare og gjøre studentene i stand til å utføre beregninger.

####Læringsutbytte
Etter å ha gjennomført dette emnet har studenten følgende læringsutbytte, definert som
kunnskap, ferdigheter og generell kompetanse:

Kunnskaper:

Studenten kan:
- gjøre rede for Newtons 3 lover i mekanikk og forklare hvordan disse bestemmer
legemers bevegelse
- gjengi bølgeligningen og dens analytiske løsninger for enkle tilfeller og beskrive
bølgebevegelse
- gjengi og forklare fysikkens bevaringslover samt termodynamikkens første og andre
lov
- forklare og gi eksempler på termodynamiske variabler, potensialer og
tilstandsligninger
- gjøre rede for Fouriers lov for varmestrøm og dens sammenheng med
temperaturligningen
- gjøre rede for grunnleggende elektromagnetiske størrelser, begreper og fenomener
- beskrive faste stoffers krystallstruktur og elektriske egenskaper samt oppbygningen
og virkemåten til de viktigste elektroniske komponentene som danner grunnlaget for
moderne informasjonsteknologi
- anvende elektromagnetisk teori til å beskrive signaloverføring i medier som benyttes
innen kommunikasjonsteknologi og kjenne til fysiske forutsetninger og begrensninger
for overføringen
- løse de vanligste ordinære og partielle differensialligningene som opptrer i fysikk
analytisk og/eller numerisk ved hjelp av velkjente algoritmer
- forklare atomer og molekylers oppbygning samt gjøre rede for periodesystemet
- forklare og løse viktige kjemiske likninger innen støkiometri
- gjøre rede for grunnleggende prinsipper innen elektrokjemi

Ferdigheter

Studenten kan:
- beregne partikkelbaner i fysikk både analytisk og numerisk
- løse den endimensjonale bølgeligningen numerisk og visualisere løsningene
- utføre analytiske beregninger med termodynamiske variabler, potensialer og
tilstandsligninger
- beregne og analysere utbredelse av elektromagnetiske signaler i ulike medier
- utføre enkle kjemiske beregninger innen støkiometri
- utføre enkle kjemiske beregninger innen elektrokjemi
- løse den endimensjonale temperaturligningen numerisk og visualisere løsningene
- kjenne begrensinger ved beregningene nevnt ovenfor

####Generell kompetanse
Studenten kan:
- forstå og formidle fysiske og kjemiske prinsipper og metoder, problemstillinger og
løsninger både skriftlig og muntlig
- kommunisere med andre fagpersoner med naturvitenskapelig bakgrunn om fysiske
og kjemiske problemstillinger
- har innsikt i realfagenes betydning for ingeniørfaglig utvikling

####Arbeids og undervisningsformer
Forelesninger og øvinger. Øvingene er basert på eget arbeid med veiledning fra lærer.

####Arbeidskrav
Følgende arbeidskrav er obligatorisk og må være godkjent for å fremstille seg til eksamen:
- 2 innleveringer, basert på bruk av programvare.

####Eksamen og sensorordning:
Eksamensform: Individuell skriftlig eksamen på 3 timer
Sensorordning: En intern sensor. Ekstern sensor brukes jevnlig.
Eksamensresultat kan påklages.

####Pensum
Vil bli oppgitt ved semesterstart.

##DATS2400 Datamaskinarkitektur og nettverk
Studiepoeng 10

####Innledning
Studentene skal tilegne seg grunnleggende kunnskaper om datarepresentasjon, digital
aritmetikk, mikroarkitektur, instruksjonsarkitektur og maskinnære språk. Studentene skal
også tilegne seg grunnleggende kunnskaper om datanettverk og kommunikasjon i disse.
Emnet bygger på DAPE1300 Diskret Matematikk og DAPE1400 Programmering.

####Læringsutbytte
Etter å ha gjennomført dette emnet har studenten følgende læringsutbytte, definert som
kunnskap, ferdigheter og generell kompetanse:

Kunnskap

Studenten:
- kjenner til tallsystemer, digital representasjon og aritmetikk i datamaskiner
- har kunnskap om datapath og kontrollenhet, oppbyggingen av CPU og minne,
databusser og kommunikasjon, CPU og ytre enheter
- kjenner til elementer av assemblerprogrammering
- har kunnskap om transmisjonsmedia i datanett, nettverkskomponenter, OSI
modellen, TCP/IP og IP-adresser
- kjenner til socketprogrammering

Ferdigheter

Studenten:
- kan løse enkle programmeringsoppgaver i et maskin-nært språk
- kan lage enkle klient-server applikasjoner i C og Perl
- kan bruke prinsippene bak aritmetikk i en datamaskin
- kjenner til instruksjonssett arkitektur for en CPU
- kjenner grunnprinsippene bak minnehåndtering

####Generell kompetanse:
Studenten:
- kan informere programmerere om datamaskinens oppbygging, digital representasjon
av data og prinsippene bak kommunikasjon i nettverk

####Arbeids- og undervisningsformer
Forelesninger og veiledningstimer.

####Arbeidskrav
Følgende arbeidskrav er obligatorisk og må være godkjent for å fremstille seg til eksamen:
- 2 individuelle oppgaver

####Eksamen og sensorordning
Eksamensform: Individuell skriftlig eksamen på 5 timer.
Sensorordning: En intern sensor. Ekstern sensor brukes jevnlig.
Eksamensresultat kan påklages.

####Pensum
Murdocca, M. & Heuring, V. (2007). Computer Architecture and Organization, An Integrated
 Approach. New York: J. Wiley.
2007. T. M. Jonassen: Socketprogrammering i C og Perl. Kompendium.
Det tas forbehold om nyere utgaver av bøkene eller andre og bedre læremidler som kan
komme før semesterstart.

##DATS2500 Operativsystemer
Studiepoeng 10

####Innledning
I dette emnet skal studentene tilegne seg en oversikt over hvordan operativsystemer
fungerer og lære å forstå prinsippene bak operativsystemer. Spesielt skal de tilegne seg
innsikt i oppbyggingen av operativsystemer ved script-programmering med størst vekt på
Linux. Emnet er avhengig av at studentene har gode programmeringsferdigheter, f.eks.
DAPE1400 Programmering. Det bygger også på elementer fra fagområdet algoritmer og
datastrukturer.

####Læringsutbytte
Etter å ha gjennomført dette emnet har studenten følgende læringsutbytte, definert som
kunnskap, ferdigheter og generell kompetanse.

Kunnskap

Studenten kan:
- forklare grunnprinsippene for hvordan et operativsystem organiserer all ressursbruk
og gjør det enklere og mer effektivt for vanlige brukere og applikasjoner å bruke en
datamaskin
- gjøre rede for hvilke operativsystemer som er de mest sentrale og forklare forskjellen
på dem
- forklare oppbyggingen av en datamaskin og hvordan operativsystemet styrer den
- gjøre rede for multitasking, CPU-scheduling, prosesser, tråder og synkronisering
- forklare hvordan operativsystemet organiserer bruk av cache og internminne
- gjøre rede for harddisker og filsystemer
- kunne analysere og forklare konkrete hendelsesforløp når man kjører programvare på
og bruker et operativsystem

Ferdigheter

Studenten kan:
- kommunisere med og styre operativsystemet fra kommandolinjen på Linux og
Windows
- lage nye brukere og grupper, sette rettigheter for filer og mapper på Linux og
Windows
- bruke pipes og omdirigering til å sette sammen enkle kommandoer til å løse
komplekse oppgaver på Linux og Windows
- løse konkrete oppgaver relatert til operativsystemer ved hjelp av scripting for Linux og
Windows
- bruke scriptspråk til filbehandling, array og hash, samt regulære uttrykk

####Generell kompetanse
Studenten kan:
- utveksle og drøfte problemstillinger om operativsystemer
- gi anbefalinger om bruk og anskaffelse av operativsystemer
- raskt sette seg inn i ny teknologi relatert til operativsystemer
- vurdere og anbefale hvilke script- eller programmerings-språk som er best egnet til å
løse et konkret datateknisk problem
- hjelpe vanlige brukere å løse oppgaver relatert til operativsystemer

####Arbeids- og undervisningsformer
Forelesninger og individuelle øvinger. Øvingene er basert på eget arbeid med veiledning fra
faglærer og/eller studentassistent. Studentene arbeider i grupper. Gruppestørrelse på
maksimalt 2 studenter.

####Arbeidskrav
Følgende arbeidskrav er obligatorisk og må være godkjent for å fremstille seg til eksamen:
- 3 gruppearbeider
- 3 multiple choice-tester

####Eksamen og sensorordning
Eksamensform: Individuell skriftlig eksamen på 5 timer.
Sensorordning: En intern sensor. Ekstern sensor brukes jevnlig.
Eksamensresultat kan påklages.

####Pensum:
Pensum/lærebok er under vurdering og blir kunngjort ved studiestart.
Pensum/lærebok siste gang kurset gikk var: Andrew S. Tanenbaum: Modern Operating
Systems, 3rd ed., Prentice Hall.
