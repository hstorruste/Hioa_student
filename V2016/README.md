#Mine fag våren 2016
- [Datanettverk og skytjenester](https://github.com/s165519/Hioa_student/blob/master/V2016/README.md#dats2410-datanettverk-og-skytjenester)
- [Bacheloroppgave](https://github.com/s165519/Hioa_student/blob/master/H2015/README.md#dats3900-bacheloroppgave) - bachelorgruppens [hjemmeside](http://bachelorprosjekt.net/)


Se også: [Høsten 2013](https://github.com/s165519/Hioa_student/tree/master/H2013/fag2013h.md) [Våren 2014](https://github.com/s165519/Hioa_student/tree/master/V2014/fag2014v.md) [Høsten 2014](https://github.com/s165519/Hioa_student/tree/master/H2014/fag2014h.md) [Våren 2015](https://github.com/s165519/Hioa_student/tree/master/V2015/fag2015v.md) [Høsten 2015](https://github.com/s165519/Hioa_student/tree/master/H2015/fag2015h.md)
### Emnebeskrivelser:

##DATS2410 Datanettverk og skytjenester
Studiepoeng 10

####Innledning
Studentene skal tilegne seg kunnskaper om TCP/IP og de ulike protokollene som benyttes på internett. Studentene skal forstå hvordan internett fungerer i dag og hvilke komponentene som bygger opp et datanettverk. De skal gjennom praktiske øvelser få kunnskap om datapakkenes oppbygning og trafikkens virkemåte . Applikasjonsutvikling gjøres ofte av en gruppe, mens utrulling, produksjonssetting og drift av applikasjonen gjøres av en annen. Studentene skal tilegne seg innsikt i moderne teknologi, metoder og prosesser for å bygge bro mellom utviklere og IKT-drift.

####Læringsutbytte
Etter å ha gjennomført dette emnet har studenten følgende læringsutbytte, definert som
kunnskap, ferdigheter og generell kompetanse:

**Kunnskaper**

Studenten kan:
- kjenne til hovedfunksjonene på hvert lag i TCP/IP modellen
- forklare virkemåten til de viktigste nettverksprotokollene
- kjenne til hvilke driftsmessige og infrastrukturelle muligheter virtualisering og nettskybaserte løsninger tilbyr

**Ferdigheter**

Studenten kan:
- konfigurere datanettverk
- bruke nettverksverktøy til å studere datatrafikk
- programmerere sockets
- benytte automatiseringsverktøy for utrulling av applikasjoner og støttende infrastruktur
- anvende nettskybaserte tjenester som utviklingsplattform
- benytte monitoreringssystem for å overvåke ytelsen og stabiliteten til applikasjoner og driftsmiljøer

**Generell kompetanse**

Studenten kan:
- forstå og formidle problemstillinger innen nettverk og datasystemer
- formidle viktigheten og nødvendigheten av å bruke gode metoder og teknologier i forhold til skytjenester

####Arbeids og undervisningsformer
Forelesninger og veiledningstimer. Studentene arbeider individuelt og i grupper.

####Arbeidskrav
Ingen.

####Eksamen og sensorordning:
Eksamensform: Mappevurdering med følgende mappekrav:
- To gruppeprosjekter.
- En individuell oppgave.
Sensorordning: En sensor. Emnet kan bli trukket ut til ekstern sensur.
Eksamensresultat kan påklages. Ved stryk må ny mappe leveres ved neste ordinære eksamen.

####Pensum
- Computer Networking: A Top Down Approach 6e,  by Jim Kurose, Keith Ross 


##DATS3900 Bacheloroppgave
Studiepoeng 20

####Innledning
Studentene skal utvikle ferdigheter i å løse, på en selvstendig og systematisk måte, et praktisk orientert og omfattende prosjekt, basert på en oppdragsgivers krav. Studentene skal demonstrere at de kan omsette sine kunnskaper til praktiske løsninger. De skal kunne bruke grunnreglene for brukerkvalitet i analyse, design, implementering, i grensesnitt og dokumentasjon. De skal kunne produsere tilfredsstillende dokumentasjon for dataprogrammer og datasystemer både når det gjelder produkt, drift og bruk med tilpasning til de ulike mottakerne av denne dokumentasjonen, og de skal kunne beskrive sin egen arbeidsprosess hensiktsmessig etter gitte standarder.

####Læringsutbytte
Etter å ha gjennomført dette emnet har studenten følgende læringsutbytte, definert som kunnskap, ferdigheter og generell kompetanse.

**Kunnskaper**

Studenten kan:
- forklare hvordan prosjekter drives og hvordan fremdrift sikres
- gjøre rede for de ulike stegene i et utviklingsprosjekt og deres viktighet
- gjøre rede for oppbyggingen av sluttdokumentasjon
- forklare den valgte tekniske arkitektur og diskutere fordeler og ulemper med den

**Ferdigheter**

Studenten kan:
- lage prosjekt- og arbeidsplaner
- sette opp utviklings- og test miljøer
- utvikle og teste store dataprogrammer i grupper
- installere produksjonsversjon av systemet
- sette opp sluttdokumentasjon for prosjektet inneholdende både prosess-, produkt og brukerdokumentasjon

**Generell kompetanse**

Studenten kan:
- samarbeide om et større dataprosjekt som ender i et sluttprodukt inneholdende både dataprogrammer og dokumentasjon

####Arbeids og undervisningsformer
Prosjektveiledning. Prosjektarbeid i grupper. Gruppestørrelsen er normalt 3 til 4 studenter. Studentene skal utføre et prosjekt tilsvarende emnets omfang fortrinnsvis hos en ekstern oppdragsgiver. Utfyllende informasjon samt frister for de ulike fasene i prosjektarbeidet vil framgå av emnets webside og av undervisningsplanen som kunngjøres ved semesterstart.

####Arbeidskrav
Ingen.

####Eksamen og sensorordning:
Eksamensform: Prosjektarbeid i gruppe.
Sensorordning: To sensorer (én intern og én ekstern).
Eksamensresultat kan påklages.

